\section{Sistemi lineari ed interazioni tra sistemi}

I sistemi di equazioni differenziali più semplici che possiamo considerare sono i \textbf{sistemi lineari} e dall'analisi matematica sappiamo che possiamo sempre trovare una soluzione, unica, per questo tipo di equazioni, una volta stabilite le condizioni iniziali.
\begin{equation}
	x\in\mathbb{R}^n \qquad \dot{x}=Ax \qquad \Rightarrow \qquad x(t)=\sum_\lambda v_\lambda \ e^{\lambda t}
\end{equation}
Dove $A$ è una matrice quadrata $n\times n$ e $v_\lambda$ è un suo auto vettore di autovalore $\lambda$.\\

La semplicità di queste soluzioni consentono di stimare l'evoluzione di una perturbazione delle condizioni iniziali $\delta x_0$ ad un tempo $t$:
\begin{equation}
	\|\delta x(t)\| \backsimeq |e^{\lambda t}|\ \|\delta x_0\|
\end{equation}
\paragraph{Esponente di Lyapunov}
dove $\lambda$ è detto \textbf{esponente di Lyapunov} e chiaramente se ha parte reale positiva implica che la perturbazione porterà la soluzione a divergere da quella iniziale.

Possiamo inoltre stimare il \textbf{tempo di predicibilità} del modello come il tempo $t^*$ per cui errori piccoli sulle condizioni iniziali non sono più trascurabili:
\begin{equation}
	\|\delta x_0\| \ |e^{\lambda t^*}|\sim1\qquad\Rightarrow\qquad t^*=-\frac{\log\|\delta x_0\|}{\lambda}
\end{equation}

Infine forniamo un modo per definire e stimare l'esponente di Lyapunov: la definizione formale fa uso del concetto di \textbf{flusso di fase} $\Phi^t(x_0)$, mentre la stima è basata sull'idea di misurare ad intervalli regolari $\Delta T$ di quanto divergono due soluzioni e di mediare i vari esponenti di Lyapunov che troviamo "empiricamente":
\begin{equation}
	\lambda=\lim_{\delta\rightarrow0,\ t\rightarrow\infty}\log\|\Phi^t(x_0+\delta x_0)-\Phi^t(x_0)\| \frac{1}{t} \qquad \lambda\backsimeq\frac{1}{N\Delta T}\sum_{k=0}^N \log |\frac{\delta x_k(\Delta T)}{\delta x_k(0)}|
\end{equation} 

\subsection{Perturbazioni del sistema}

Possiamo pensare di perturbare il sistema modificando la matrice che definisce le equazioni differenziali, questo tipo di meccanismo vedremo che può essere interpretato come l'interazione tra più sistemi. Per trattare questo problema poniamoci nella condizione di aver diagonalizzato $A$ e di sommarci una matrice $B$ moltiplicata per un fattore $\epsilon$:
\begin{equation}
	\dot{x}=(\Lambda+\epsilon B)x
\end{equation}
Supponiamo quindi che la soluzione del nuovo sistema sia quella imperturbata moltiplicata per una funzione correttiva $x(t)=e^{\Lambda t}y(t)$ così da poter suddividere il sistema in altre due equazioni differenziali che consentono di stimare gli effetti di perturbazione:
\begin{equation*}
	\begin{gathered}
		\frac{d}{dt}(e^{\Lambda t}y(t))=\Lambda e^{\Lambda t}y(t)+e^{\Lambda t}\dot{y}(t)=(\Lambda+\epsilon B)(e^{\Lambda t}y(t))\\
		\Rightarrow \qquad 
		\begin{cases}
			e^{\Lambda t}\dot{y}(t)=\epsilon Be^{\Lambda t}y(t)\\
			\Lambda x(t)=\Lambda e^{\Lambda t}y(t)
		\end{cases}
	\Rightarrow \dot{y}=e^{-\Lambda t}\epsilon B e^{\Lambda t} y(t)
	\end{gathered}
\end{equation*}
Possiamo quindi procedere ad integrare quest'ultima equazione differenziale:
\begin{equation}
	y(t)-y_0=\epsilon\int_{0}^{t}e^{-\Lambda s} B e^{\Lambda s} y(s)\ ds
\end{equation}
Osserviamo che però l'integrando presenta una dipendenza esplicita da $y$ che però è proprio la variabile che intendiamo stimare. Al fine di riuscire per lo meno a stimare questo integrale approssimiamo $y(t) \backsimeq y_0$, nella fattispecie se consideriamo $\epsilon$ piccolo è chiaro che introdurre approssimazioni di ordine superiore non è necessario poichè $\epsilon$ appare già linearmente nell'intregrando ottenendoci un'approssimazione complessiva di $y(t)$ al prim'ordine.\\
Conviene osservare anche che per $t=0$ la soluzione perturbata, avendo le stesse condizioni iniziali del sistema imperturbato, deve soddisfare $y(0)=x_0$, per cui:
\begin{equation}
	y(t)= x_0+\epsilon\int_{0}^{t}e^{-\Lambda s} B e^{\Lambda s} x_0\ ds + O(\epsilon^2)
\end{equation}
che inserita nella soluzione generale ci consente di ottenere:
\begin{equation}
	x(t)=e^{\Lambda t}y(t)= e^{\Lambda t}x_0+\epsilon\int_{0}^{t}e^{-\Lambda (t-s)} B e^{\Lambda s} x_0\ ds + O(\epsilon^2)
	\label{soluzionePerturbata}
\end{equation}
In ultima battuta possiamo "inglobare" gli elementi non diagonali di $B$ in $\Lambda'=\Lambda+ \epsilon Diag(B)$ e studiare quindi $\hat{B}=B-Diag(B)$. In questo modo la (\ref{soluzionePerturbata}) si riduce ad una serie di integrali indicizzati che compongono la matrice da applicare ad $x_0$:
\begin{equation*}
	\epsilon\int_{0}^{t}e^{-\lambda'_h (t-s)} \hat{B}_{hk} e^{\lambda'_k s}\ ds=\epsilon\frac{e^{\lambda'_ht}-e^{\lambda'_kt}}{\lambda'_k-\lambda'_h}B_{hk}
\end{equation*}
che chiaramente evidenzia una maggiore sensibilità del sistema a perturbazioni se due autovalori tendono ad uguagliarsi.

\subsection{Sistemi interagenti}
Per modellizzare una serie di sistemi interagenti consideriamo una serie di particelle dotate di una dinamica propria ma capaci di influenzarsi a vicenda, in questo caso considereremo che la particella k-esima è influenzata solamente dalla sua precedente mediante una relazione lineare che perturba la sua dinamica propria.
\begin{center}
	\begin{tikzpicture}
		
		\node[] at (-1.3,0) {...};
		\node[] at (4,0) {...};
		
		\filldraw[fill=blue,draw=blue] (0,0) circle (0.1cm) node[above] {k};
		\filldraw[fill=blue,draw=blue] (1,0) circle (0.1cm) node[above] {k+1};
		\filldraw[fill=blue,draw=blue] (2,0) circle (0.1cm) node[above] {k+2};
		\filldraw[fill=blue,draw=blue] (3,0) circle (0.1cm) node[above] {k+3};
		\draw[->, thick] (0,0) -- (0.8,0);
		\draw[->, thick] (-1,0) -- (-0.2,0);
		\draw[->, thick] (1,0) -- (1.8,0);
		\draw[->, thick] (2,0) -- (2.8,0);
		\draw[->, thick] (3,0) -- (3.8,0);
		
		
	\end{tikzpicture}

    \begin{equation}
    	\dot{x}_k=F(x_k)+\epsilon Bx_{k-1} \qquad x\in\mathbb{R}^n
    	\label{diffeqinteragenti}
   \end{equation}	
\end{center} 
Come vedremo questo tipo di sistemi può rappresentare per esempio il moto delle macchine sulla strada, dove ogni particella è una macchina e regola la sua velocità in base al comportamento della macchina che ha subito davanti, ma anche una serie di neuroni soggetti ad un impulso esterno che è direttamente fornito dal neurone precedente.\\

Chiediamoci ora se è possibile trasmettere perturbazioni nel sistema da una particella ad un'altra e se si quale vaore di $\epsilon$ lo consente. Osserviamo quindi che la nostra richiesta è del tutto analoga alla richiesta di trasmettere un'onda nel sistema, per cui se definiamo un parametro $\Delta$ che quantifica la "distanza" tra due particelle allora la soluzione deve essere nella forma:
\begin{equation}
	x_k(t)=u(k\Delta - t)
	\label{conditioonda}
\end{equation}
Chiaramente se chiamiamo $u^*$ un preciso valore della soluzione questo è univocamente determinato dal suo argomento che però è dipendente sia dall'indice della particella considerata sia dal tempo, per cui per mantenere l'argomento della funzione costante al variare del tempo dovrò anche variare k permettendo così a $u^*$ di propagarsi nel sistema come un fronte d'onda. \\Solitamente la ricerca di questa soluzione particolare è giustificata dall' osservazione di dinamiche ondulatorie nel sistema.\\

Procediamo quindi sostituendo la (\ref{conditioonda}) nella (\ref{diffeqinteragenti}) in maniera tale da ottenere una \textbf{equazione differenziale con ritardo}, questo tipo di equazioni non è solitamente di facile risoluzione poichè presentano un numero di gradi di libertà non numerabile dovuto alla dipendenza della derivata dalle condizioni ad un tempo precedente $t'-\Delta$. Nella fattispecie osserviamo che $x_{k-1}=u((k-1)\Delta+t)$ ed introducendo la variabile $t'=k\Delta-t$ abbiamo:
\begin{equation*}
		\dot{x}_k=\dot{u}=F(u)+\epsilon Bu(k\Delta+t-\Delta)
\end{equation*}
\paragraph{Equazione differenziale con ritardo}
\begin{equation}
	\dot{u}=F(u)+\epsilon Bu(t'-\Delta) \label{eqdiffritardo}
\end{equation}
Se a questo punto la (\ref{eqdiffritardo}) risulta lineare o è linearizzabile possiamo cercare una sua soluzione nella forma esponenziale dipendente degli autovalori di una matrice. 
\begin{equation*}
	u(t)=\sum v_\lambda e^{\lambda t}\qquad \Rightarrow \qquad  \lambda v_\lambda = (A+\epsilon Be^{-\Delta\lambda})v_\lambda
\end{equation*}
Inserendo la ipotizzata soluzione nella (\ref{eqdiffritardo}) scopriamo che gli autovalori sono della matrice $A+\epsilon Be^{-\Delta\lambda}$, per è chiaro dall'algebra lineare che possiamo trovarli e quindi risolvere l'equazione differenziale, tramite la risluzione del polinomio caratteristico dato dal determinate della matrice che abbiamo ottenuto:
\begin{equation}
	\det(\lambda I-A-\epsilon Be^{-\Delta \lambda})=0
\end{equation}

\subsection{Un esempio: Il traffico}
\begin{center}
	\begin{tikzpicture}
		\draw[draw=black,thick] (-5,-0.1) -- (5,-0.1);
		\filldraw[fill=gray,draw=black] (-4,0) rectangle (-3,0.5);
		\node at (-3.5,-0.3) {$x_{k-1}$};
		\fill[fill=black] (-4,0) circle (0.1cm);
		\fill[fill=black] (-3,0) circle (0.1cm);
		
		\filldraw[fill=gray,draw=black] (-2,0) rectangle (-1,0.5);
		\node at (-1.5,-0.3) {$x_{k}$};
		\fill[fill=black] (-2,0) circle (0.1cm);
		\fill[fill=black] (-1,0) circle (0.1cm);
		
		\filldraw[fill=gray,draw=black] (0,0) rectangle (1,0.5);
		\node at (0.5,-0.3) {$x_{k+1}$};
		\fill[fill=black] (0,0) circle (0.1cm);
		\fill[fill=black] (1,0) circle (0.1cm);
		
		\filldraw[fill=gray,draw=black] (2,0) rectangle (3,0.5);
        \node at (2.5,-0.3) {$x_{k+2}$};
        \fill[fill=black] (2,0) circle (0.1cm);
        \fill[fill=black] (3,0) circle (0.1cm);	
    
	\end{tikzpicture}
\end{center}

Modellizziamo il traffico su una strada ad una sola corsia considerando $N$ macchine su una strada lunga $L$; per ogni macchina conosciamo la posizione al tempo $t$ che è data dalla funzione $x_k(t)$, chiaramente $\dot{x_k(t)}$ rappresenta la velocità della k-esima macchina. \\
\paragraph{Car following model}
Per descrivere questo sistema possiamo usare vari approcci: per esempio potremmo supporre che la velocità di ogni macchina sia regolata dalla velocità della successiva e vari in maniera tale da uguagliare le due velocità.
 Inoltre dobbiamo supporre che ci sia un ritardo $\tau$ nella risposta dell'automobilista che quindi fa si che la velocità si regoli sulla velocità percepita ad un tempo $t-\tau$, così facendo otteniamo un modello di questo tipo:

\begin{equation}
	\ddot{x}_k(t)=\gamma(\dot{x}_{k+1}(t-\tau)-\dot{x}_{k}(t-\tau))
			 \label{diifeqcarfollowing}
\end{equation}

\paragraph{Optimal velocity model}Potremmo però supporre anche un secondo tipo di modello basato sull'assunzione che ogni macchina cerchi di regolare la sua velocità cercando di raggiungere una velocità ottimale dipendete dalla distanza con il veicolo successivo ($v_{opt}(\Delta x_k)$) che ottimizzi sia la rapidità con cui si effettua un tragitto sia la probabilità di fare incidenti. \\ Dobbiamo però capire che tipo di forma analitica ha questa $v_{opt}(\Delta x_k)$. 

\begin{multicols}{2}
	 Nel caso più semplice potremmo assumere che questa tenda a zero per una certa distanza minima $d_0$, in maniera tale da evitare incidenti, e allo stesso tempo tenda ad una velocità limite $v_\infty$, che potrebbe essere il limite di velocità imposto dal codice della strada, per distanze molto grandi. Una delle curve di cui abbiamo già parlato e che presenta un comportamento simile è proprio la funzione logistica:
	 \begin{equation}
	 	v_{opt}(\Delta x)= v_\infty(\tanh(a\Delta x-b)+\tanh(b))
	 	\label{optimalvelocity}
	 \end{equation}
	
	\begin{tikzpicture}
	\draw[->](0,0) -- (0,5) node[right] {$v_{opt}$};
	\draw[->](0,0) -- (5,0) node[right] {$\Delta x$};
	\draw[draw=blue] (1,0) .. controls (3,0.1) and (3.5,3.9) .. (5,3.9);
	\draw[thick] (1,-0.2)--(1,0.2) node[above] {$d_0$   };
	\draw[thick] (0.2,4)--(-0.2,4) node[left]{$v_\infty$};
	\draw[dotted, draw=gray](0,4)--(5,4);
	\end{tikzpicture}
	
\end{multicols}
La (\ref{optimalvelocity}) potrebbe non essere facilmente riconosciuta come funzione logistica ma è sufficiente esprimere le tangenti iperboliche in forma esponenziale per rendersi conto che è proprio una soluzione dell'equazione logistica di cui abbiamo già parlato.\\

Così facendo possiamo scrivere un'equazione differenziale con ritardo, che si scopre avere una soluzione analitica. , ottenendo
\begin{equation}
	\dot{x}_k(t)=v_{opt}(\Delta x_k(t-\tau))
	\label{ovmdiffeq}
\end{equation} 
Per semplicità di calcolo applichiamo una traslazione ai tempi così che $t\rightarrow (t+\tau)$ e $(t-\tau)\rightarrow t$ e sviluppiamo in serie di Taylor per $\tau$ piccolo il termine $\dot{x}_k(t+\tau)\backsimeq \dot{x}_k(t)+\tau \ddot{x}_k(t)$, per cui otteniamo una nuova equazione valida solo per tempi di risposta brevi, che converte i termini di ritardo in un termine dissipativo che rende il sistema stabile quando la velocità di ogni macchina è quella ottimale.
\begin{equation}
	\ddot{x}_k(t)=-\frac{1}{\tau}(\dot{x}_k-v_{opt}(\Delta x_k(t))
	\label{eqddissipazione}
\end{equation}

Un secondo modo per studiare la (\ref{ovmdiffeq}) può essere quello di esplicitare tutto in funzione delle distanze tra le auto, così facendo abbiamo che:
\begin{equation}
	\begin{gathered}
		\Delta x_k=x_{k+1}-x_k \qquad \Rightarrow \qquad \dot{\Delta x}_k=\dot{x}_{k+1}-\dot{x}_{k}\\
		\dot{\Delta x}_k(t)=v_{opt}(\Delta x_{k+1}(t-\tau))-v_{opt}(\Delta x_{k}(t-\tau))
		\label{ovmdiffeqdist}
	\end{gathered}
\end{equation}
Quest'ultima forma mette in evidenza che le condizioni di equilibrio del sistema si raggiungono quando ogni macchina viaggia alla stessa velocità, ossia quella ottimale; dipendendo questa dalle distanze però è immediato osservare che perchè vi sia equilibrio allora è necessario che le macchine siano tutte equidistanziate.
\pagebreak
\subsection{Flusso di traffico}

Vogliamo quindi sfruttare quanto abbiamo compreso per determinare se esiste una condizione in cui il traffico inizia a congestionarsi e quali sono le condizioni che evitano il congestionamento. Per cominciare allora definiamo due grandezze:
\begin{itemize}
	\item \textbf{Densità di traffico}: $\rho = \frac{N}{L}$, ossia il numero di macchine per unità di lunghezza della strada ($l=$ lunghezza strada e $N=\#$ macchine in strada).
	\item \textbf{Flusso di traffico}: $\Phi=\rho v_{opt}$, ovvero quanti veicoli fluiscono nell'unità di tempo nella strada.
\end{itemize}
La seconda definizione può apparire un po' controintuitiva ma in realtà se assumiamo che le auto si muovano alla velocità ottimale allora considerando il tempo di percorrenza della strada di una macchina $\Delta t$ è chiaro che $\Phi=\rho \frac{L}{\Delta t}=\rho v_{opt}$. Inoltre l'assunzione che tutte le macchine vadano alla velocità ottimale implica direttamente l'equilibrio del sistema poichè $\dot{\Delta x_k}=0$ e come abbiamo già osservato in questa condizione necessariamente tutti i veicoli devono essere equidistanti e quindi con distanza $\Delta x=\frac{L}{N}=\rho^{-1}$.
\begin{multicols}{2}
	\begin{tikzpicture}
		\draw[->](0,0) -- (0,3) node[right] {$\Phi$};
		\draw[->](0,0) -- (5,0) node[right] {$\rho$};
		\draw[draw=blue] (0,0) .. controls (2.5,4) and (2.7,1) .. (5,0.3);

	\end{tikzpicture}

Abbiamo quindi che il flusso dipenderà solamente dalla densità di macchine, se sono valide le condizioni assunte sopra, e quindi otteniamo chiaramente un punto di massimo di flusso oltre al quale la distanza di equilibrio tra le macchine diventa troppo piccola e le auto devono diminuire eccessivamente la loro velocità riducendo anche il flusso che può immettersi generando congestionamento.


\end{multicols}
Potremmo domandarci se questo punto di massimo è un equilibrio stabile o instabile: chiaramente è instabile poichè qualsiasi perturbazione di $\rho$ può generare una diminuzione di flusso, per cui non è conveniente attendersi che le strade debbano essere saturate di veicoli fino a questo livello. Ma allora qual'è la densità ottimale di macchine per una strada?\\

Per cominciare definiamo $u(t)=v_{opt}(\Delta x(t))$ per cui abbiamo subito $\dot{u}(t)=v'_{opt}(\Delta x)\dot{\Delta x}$ e applichiamo questo cambio di variabili alla (\ref{eqddissipazione}) ottenendo:
\begin{equation}
	\begin{cases}
		\dot{u_k}(t)=v'_{opt}(\Delta x_k)\dot{\Delta x_k}\\
		\ddot{\Delta x_k}=-\frac{1}{\tau}(\dot{\Delta x_k}-(u_{k+1}(t)-u_k(t)))
	\end{cases}
\end{equation}
Dopo di che vogliamo studiare un sistema equivalente ma che non ci costringa a dover considerare n equazioni diverse per cui costruiamo due funzioni che dipendono esplicitamente da $k$ tali che $u_k(t)=F(t+kw)$ e $\dot{\Delta x_k}(t)=G(t+kw)$. Questa manipolazione in realtà è equivalente allo studio di un'ipotetica soluzione d'onda, analogamente a come già abbiamo fatto per le \textit{equazioni differenziali con ritardo}. Così facendo otteniamo un sistema di due solo equazioni:
\begin{equation}
	\begin{cases}
		\dot{F}=v'_{opt}(d)\ G(t)\\
		\dot{G}=-\frac{1}{\tau}(G(t)-(F(t+w)-F(t)))
		\label{fg}
	\end{cases}
\end{equation}
che possiamo linearizzare attorno all'equilibrio $d=\Delta x=L/N$ calcolando $v'_{opt}(L/N)$, per cui il sistema ammetterà una soluzione esponenziale nella forma $\sum v_\lambda e^{\lambda t}$.\\ Sostituendo nell'equazione differenziale linearizzata otteniamo esplicitamente la matrice del sistema e possiamo determinare gli autovalori:
\begin{equation*}
	\det \begin{pmatrix}{cc}
		\lambda & -v'_{opt}(L/N) \\
		-e^{\lambda w}/\tau & \lambda+1/\tau
	\end{pmatrix}=0
	\Rightarrow \lambda(\lambda+\frac{1}{\tau})+\frac{v'_{opt}(L/N)}{\tau}(1-e^{\lambda w})=0
\end{equation*}
Vogliamo quindi identificare i punti in cui il sistema diventa instabile, ossia quando la parte reale di almeno un autovalore diventa positiva consentendo una crescita esponenziale alla soluzione. Se imponiamo che dato $\lambda=\lambda_R+i\lambda_I$ si abbia $\lambda_R=0$ e separiamo parti reali dalle parti immaginarie dell'equaione otteniamo:
\begin{equation*}
	\begin{gathered}
		\lambda_R^2-\lambda_I^2+\frac{\lambda_R}{\tau}+\frac{v'_{opt}(L/N)}{\tau}(1-e^{\lambda_R\tau}\cos(\lambda_I\tau))=-\lambda_I^2+\frac{v'_{opt}(L/N)}{\tau}(1-\cos(\lambda_I\tau))=0\\
		2\lambda_R\lambda_I+\frac{\lambda_I}{\tau}+\frac{v'_{opt}(L/N)}{\tau}(1-e^{\lambda_R\tau}\sin(\lambda_I\tau))=\frac{\lambda_I}{\tau}+\frac{v'_{opt}(L/N)}{\tau}(1-\sin(\lambda_I\tau))=0
	\end{gathered}
\end{equation*}
ricordando che $1-\cos\alpha=2\sin^2\frac{\alpha}{2}$ e $\sin\alpha=2sin\frac{\alpha}{2}\cos\frac{\alpha}{2}$ otteniamo:
\begin{equation*}
	\begin{gathered}
		\lambda_I^2=2\frac{v'_{opt}(L/N)}{\tau}\sin^2\frac{\lambda_I\tau}{2}\\
		\lambda_I=2v'_{opt}(L/N)\sin\frac{\lambda_I\tau}{2}\cos\frac{\lambda_I\tau}{2}
	\end{gathered}
\end{equation*}
con un po' di algebra è possibile ridurre tutto ad un'unica relazione:
\begin{equation}
	\frac{1}{2v'_{opt}(L/N)\tau}=\cos^2\frac{\lambda_I\tau}{\tau}\leq1
\end{equation}
Quest'ultima relazione mostra chiaramente che il sistema può transire verso l'instabilità se $ \frac{1}{2\tau}\leq v'_{opt}(L/N)$, ossia se il tempo di reazione è troppo alto oppure se la densità di macchine porta la velcità ottimale troppo vicino al suo punto di flesso. Siamo così in grado di stimare quali densità di macchine evitino la formazione di situazioni instabili. \\

Osserviamo che però la correlazione tra congestionamento e traffico è vera solo se la densità non è già eccessivamente elevata, in quel caso infatti la situazione di equilibrio stabile è quella di coda poichè equidistanziando le macchine la velocità ottimale scende al di sotto del punto di flesso diminuendo verso $0$. Altresì se la densità non è troppo elevata la velocità sarà ancora al disopra del flesso a valori elevati, in questo caso però, come abbiamo appena visto, se la densità non è tale da garantire una "distanza" adeguata dal punto di flesso è molto facile generare perturbazioni divergenti dall'equilibrio e quindi situazioni di coda.

\subsection{Onde di traffico}

Abbiamo quindi identificato la possibilità di generare congestionamento e anche le modalità con cui si giunge a tale situazione, ma non sappiamo ancora cosa accada se l'equilibrio viene perturbato verso l'instabilità. Procediamo quindi a studiare le funzioni $F$ e $G$ con un ulteriore passaggio al continuo, poniamoci all'equilibeio per cui:
\begin{equation}
	x_k=k\frac{L}{N}\rightarrow x \Rightarrow F(t+kw)\rightarrow F(t+\nu x)\qquad \text{con}\qquad \nu=\frac{N}{L}w
\end{equation}
In questo modo $F$ assume la forma di una funzione che potrebbe essere anche un'onda che si propaga nel traffico con velocità $\nu$.\\
Consideriamo nuovamente la (\ref{fg}) e osserviamo che se $F=v_opt(d)\propto\tanh(d)$ allora:
\begin{equation*}
	v'_{opt}\propto\frac{1}{\cosh^2d}=1-\tanh^2d\propto1-F^2
\end{equation*} 
Qualitativamente possiamo quindi scrivere la (\ref{fg}) come:
\begin{equation*}
	\ddot{F}(z)=-\frac{1}{\tau}(\dot{F}(z)-(1-F^2(z))(F(z+L/N)-F(z))
\end{equation*}
che possiamo approssimare ulteriormente per $L/N$ piccoli con $F(z+L/N)-F(z)\simeq \dot{F}(z)L/N$ da qui:
\begin{equation}
\ddot{F}=-\frac{1}{\tau}\dot{F}(1-(1-F^2)L/N)
\end{equation}
In questa equazione possiamo osservare che $\frac{\ddot{F}}{\dot{F}}=\frac{d}{dt}\log\dot{F}=\frac{d}{dt}\log G=\dot{p}$, questo ci consente di riscrivere tutto in termini \textit{hamiltoniani} con $p=\log|G|$ e $q=F$:
\begin{equation}
\mathcal{H}=\pm e^p+(1-\alpha)q+\beta q^3=\pm|G|+(1-\alpha)F+\beta F^3
\label{hamilton}
\end{equation} 
con $\alpha$ e $\beta$ costanti ricavabili dalle equazioni precedenti.\\

La (\ref{hamilton}) costituisce un \textit{intregrale primo del moto} e per questo deve mantenersi costane durante la dinamica del sistema ($\mathcal{H}=E$). Inoltre, da un punto di vista meccanico, $\mathcal{H}=T+V$ e riconoscendo per analogia $V(F)=(1-\alpha)F+\beta F^3$ possiamo studiare le traiettorie nello spazio delle fasi per questo sistema. Il potenziale presenta due punti di inversione, una volta fissata l'energia, e questi generano un moto periodico nello spazio delle fasi che è proprio la soluzione delle onde che possono ed osserviamo nel traffico.

\begin{multicols}{2}
	\begin{tikzpicture}
		\draw[->] (0,0) -- (0,5) node[right]{V};
		\draw[->] (0,0) -- (5,0) node[above]{F};
		\draw[scale=1.5, domain=-1.3:2.3, smooth, variable=\x, blue] plot ({\x+1.3}, {-\x+\x*\x*\x/3+1.5});
		\draw[draw=red] (5,2.5) -- (0,2.5) node[above]{V=E};
		\filldraw[fill=red, draw=red] (1.7,2.5) circle (0.05cm);
		\filldraw[fill=red, draw=red] (4.68,2.5) circle (0.05cm);
		\draw[dotted] (1.7,2.5) -- (1.7,0) node[below]{$F_-$};
		\draw[dotted] (4.68,2.5) -- (4.68,0) node[below]{$F_+$};
	\end{tikzpicture}

\begin{tikzpicture}
	\draw[->] (0,0) -- (0,5) node[right]{G};
	\draw[->] (0,2.5) -- (5,2.5) node[above]{F};
    \draw[->] (1,2.5) .. controls (1.7,3.8) .. (2.5,4);
    \draw[] (2.5,4) .. controls (3.4,3.8) .. (4,2.5);
    \draw[] (2.5,1) .. controls (1.7,1.2) .. (1,2.5);
    \draw[->]  (4,2.5).. controls (3.4,1.2) .. (2.5,1);
	\filldraw[fill=red, draw=red] (1,2.5) circle (0.05cm) node[below]{$F_-$};
	\filldraw[fill=red, draw=red] (4,2.5) circle (0.05cm) node [below]{$F_+$};
	
\end{tikzpicture}
\end{multicols}